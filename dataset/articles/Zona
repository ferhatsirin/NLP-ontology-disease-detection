Zona

Herpes zoster, genel adıyla zona, varisella zoster virüsünün sebep olduğu ve daha önce su çiçeği geçirmiş kişilerde görülen, vücudun tek tarafında deride su toplamış ağrılı kabartılarla seyreden bir hastalıktır. Halk arasında kuşak hastalığı veya gece yanığı olarak da bilinir.

Varisella (Su Çiçeği) sonrası varisella zoster virüsü vücut sinir hücrelerine yerleşip hiçbir belirti vermeksizin yıllarca inaktif kalabilir. Bağışıklık sistemindeki zayıflık veya bozuklukla yerleştiği hücrelerden ayrılıp aksonlar boyunca ilerleyerek sinir bölgesindeki deride viral enfeksiyona yol açabilir. Kabartılar genellikle 2-4 hafta içerisinde iyileşir, fakat sinir ağrıları kalıcı olabilir (postherpetik nevralji).

Bir zona hastası başkasına (genellikle çocuklara) su çiçeği bulaştırabilir, fakat zona bulaştıramaz. Çünkü zona vücut içine yerleşmiş virüs kaynaklıdır, havadan bulaşan virüsle olmaz.[1][2]
İçindekiler

    1 Vücut Direncini Azaltan Nedenler
    2 Belirtileri
    3 Tanı ve tedavi
    4 Kaynakça
    5 Dış bağlantılar

Vücut Direncini Azaltan Nedenler

    Stres (Yoğun Stres)
    Üzüntü
    Uykusuzluk
    Yorgunluk
    Beslenme bozukluğu ya da uzun ve sağlıksız diyetler
    Kanser ilaçları
    Işın tedavileri
    Kaza ve zehirlenme sonrası
    AIDS

Belirtileri

    Halsizlik
    Yorgunluk
    Ateş
    Şiddetli ağrı ve yanma
    Deride renk kaybı ve çöküntü, kızarıklık, kabarcıklar
    Baş ağrısı
    Derinin kabuklanıp dökülmesi

Zona kabarcıklarının gelişimi 1. Gün 	5. Gün 	6. Gün
ShinglesDay1.JPG 	ShinglesDay5 ed.JPG 	ShinglesDay6 ed.JPG
Tanı ve tedavi

Derideki belirtilerle birlikte gelen ağrılar nedeniyle genellikle tanı koyulması kolaydır. Özel durumlarda virüsün saptanması için pahalı yöntemler uygulanır. Kabarcıklardaki sıvıda bulunan bazı hücrelerin mikroskop ile belirlenmesi tanıyı destekler.

Zona hastalığı birkaç hafta içinde kendiliğinden iyileşir. Genellikle ağrı kesiciler ve sıvı pansumanlar hastayı rahatlatmak amacıyla kullanılır. Sıvı pansumanlar kabarcıkların hızlı kurumasını sağlar. İlk 72 saat içinde sistemik antiviral ilaçlar (asiklovir, famsiklovir veya valasiklovir) kullanılmasıyla, döküntü ve ağrı süresi kısalır. Bunun dışında B1 - B6 vitaminleri, antiinflamatuarlar, kaşıntıya karşı antihistaminler, dıştan da antiseptik anestezik krem ve solüsyonlar kullanılmaktadır. Gözle ilgili zonada göz kremleri uygulanır.

Ender görülse de daha önce zona hastalığı geçirmiş hasta, direnci aşırı düşürecek bir durum karşısında yeniden bu hastalığa yakalanabilir. 
